# מודל מימון חתונות חרדי משולב גמ"ח ושוק הון

## 1. המטרות המרכזיות של התוכנית

התוכנית משלבת מנגנון גמ"ח מסורתי (הלוואות ללא ריבית) עם השקעה בשוק ההון (צמיחה + מינוף), כדי לפתור את בעיית מימון החתונות במגזר החרדי.

**הלקוח (זוג צעיר, גיל 20 מיד אחרי החתונה):** יודע כבר בתחילת החיים כי יזדקק למימון של 200,000 ₪ נטו לכל חתונה של 8 ילדים בממוצע (סה"כ 1.6 מיליון ₪), התוכנית מציעה את הדרך הטובה ביותר ובעלות הנמוכה ביותר כדי להגיע ליעד הזה.

### מטרות התוכנית:
- להפחית סיכון תזמון שוק (הלוואות מפוזרות)
- להגדיל רווחיות (DCA על החזרי הלוואות חתונה במקום משיכת עלות החתונה בבת אחת)
- להביא יציבות וודאות שיהיה כסף לחתונה של כל הילדים לא על חשבון הילדים האחרונים שגם להם ישאר מקור מימון

### הבעיה בדרכים המסורתיות:

**בדרך המסורתית (גמ"ח בלבד):** היה וודאות לקבל את הכסף אבל זה לא היה כסף של הלקוח אלא הלוואה שהיה צורך להחזיר.

**בהשקעה בשוק ההון בלבד:** כדי להגיע לוודאות שיש כסף לכל ילד היה צורך בהשקעה חודשית משמעותית מאוד ובעלות סיכון גדול מאוד.

**התוכנית המשולבת:** נותנת מצד אחד את הוודאות ומצד שני את המעלה שהכסף אינו הלוואה אלא מגיע מחיסכון בשוק ההון שצמח וכיסה את עלויות החתונה בעלויות חודשיות סבירות.

---

## 2. איך זה עובד – תהליך שלב אחר שלב

המודל מבוסס על הצטרפות שמותאמת לזוג צעיר מיד לאחר החתונה שיהיה בממוצע עם 8 ילדים (הפרש 30 חודשים בין ילדים).

### שלב 0: הצטרפות (גיל 20)

הזוג פוגש סוכן ביטוח מורשה מטעם החברה (לא ייעוץ השקעות – רק פתיחת חשבון).

**חותם על 3 הסכמים:**

1. **עם הגמ"ח:** התחייבות לרכישת יחידות (למשל 40 יחידות כדי לקבל הלוואה מקסימלית), זה דורש ממנו תרומה חודשית 200 ₪ לכל ילד ל-120 חודשים.

2. **עם חברת שוק ההון:** פתיחת חשבון השקעות (על שמם, מסלול ארוך טווח), שמשעובד ונעול לתנאי התוכנית.

3. **עם החברה:** תיאום, דוחות, העברת הודעות (לא מחזיקה כספים). וביצוע פעולות בשם הלקוחות.

**זכאות למינוף מותנית בכמות יחידות שהלקוח רכז:**
- 40 יחידות = 30K מלא
- 36 יחידות = 22.5K
- 24 יחידות = 15K
- פחות מזה - הלקוח לא זכאי להלוואות

### שלב 1: פעימות של ההלוואות והבניית הקופה (שנים 2–15)

בהצטרפות לתוכנית הלקוח מקבל הלוואה ראשונה של 30K ולאחר מכן עוד 3 הלוואות זהות בהפרש של שנתיים בין הלוואה להלוואה.

**מקור הכסף להלוואה:**
- 60% הלוואה כנגד ני"ע מחברת שוק ההון (הלוואה כנגד ני"ע, שעבוד על התיק)
- בהלוואות השניה, השלישית והרביעית - ככל ויתרת הקופה האישית צמחה ניתן לקחת יותר מ-60% מחברת שוק ההון עד לתקרת מקסימלית של 60% משווי התיק
- יתרת הכסף החסר מגיעה מהגמ"ח שמלווה אותה ללקוח בתנאי ריבית זהים לחברת שוק ההון

**תנאי החזר הלוואות לצורך ההשקעה:**
- לוח שפיצר
- 120 חודשים
- 6% ריבית
- ההחזר החודשי נלקח מהלקוח בנוסף לעלות התרומה לגמ"ח

**המטרה:** הפקדה של כסף אחת לחודשיים מעניקה צמיחה גדולה יותר לתיק לעומת הפקדה חודשית זהה לתיק. כך שמלבד ההכנסה של 4 פעימות ההלוואה לתיק אין צורך להכניס כספים נוספים לתיק ההשקעות.

**התרומות לגמ"ח:** משולמות מכיס הלקוח בהתחלה (200 ₪ x מס' ילדים פעילים, כל ילד בלידה מתחילים לשלם, פער ממוצע של 30 חודשים בין הילדים).

### מודל הגמ"ח:

עבור כל ילד משלמים מהלידה למשך 120 חודשים 40 ש"ח עבור יחידת הלוואה.
- יחידה = 40,000 הלוואה לחתונה
- אם רוצים 200,000 לחתונה צריך לשלם 200 בחודש (5 יחידות לילד)

**מבנה תשלומים טיפוסי:**
- ממוצע משפחה נולד לה ילד כל 30 חודש
- בהצטרפות משלמים על הילד הקיים ובכל 30 חודש משלמים על ילד נוסף
- כשמסתיים התשלום על הילד הראשון מתחיל התשלום על הילד הרביעי
- לגמ"ח יש תשלום מקסימלי בפיק של 800 שהולך ופוחת עם השנים

**החזר מחצית מהתרומה:**
הגמ"ח מחזיר חצי מהתרומה - הגמ"ח נותן בחתונה הלוואה בהתאם ליחידות שיש לילד. לדוגמא אם תרמו עבור זכאות של 5 יחידות, ההלוואה תהיה 200,000 ללא ריבית ב-100 תשלומים כשה-6 תשלומים האחרונים לא משולמים והם בעצם החזר של מחצית מהתרומה ששילם הלקוח בעת ההצטרפות לגמ"ח.

זה התוכנית המסורתית ואליה הלקוח מצטרף בכל מקרה.

### שלב 2: תקופת חיסכון וצמיחה (שנים 0–20)

- הקופה צומחת בתשואה ממוצעת 10% (לפני קיזוז דמי ניהול)
- כל פעימת הלוואה שמוכנסת לשוק נעשית בתקופה שונה ומצמצמת סיכון של הכנסת כספים בשיא לפני עשור אבוד (כניסה בשוק במחירים שונים, לא הכול בשפל)

**למה לא הלוואה אחת גדולה?**
ניתן היה לקחת הלוואה אחת בסכום של 100K במקום 4 הלוואות של 30K ולחסוך בהחזר החודשי אבל הסיכון של זה היה שיהיו לקוחות שיכנסו בזמני שיא וההפקדה חד-פעמית מסכנת את יציבות התוכנית.

פיצול ההפקדה ל-4 זמנים שונים נותן ביטחון שלא כל ההפקדות יהיו בזמנים קשים של השוק ובכך יצומצם הסיכון השולי ויגדל הביטחון של התוכנית.

**אחרי חתונה ראשונה (שנה 20):** התרומות לגמ"ח נמשכות מהקופה (הקלה תזרימית ללקוח).

**ביטחון על ההלוואות השונות:** ערבים להלוואות + תיק ני"ע.

### שלב 3: מימון והחזר חתונות (שנים 20–38)

**בחתונה:**
- הגמ"ח נותן הלוואה 200,000 ₪ (ללא ריבית, לפי יחידות)
- הכסף מגיע מהגמ"ח (לא משיכה מקופה – הגמ"ח מממן ישירות)

**החזר:**
- חודשי מקופת שוק ההון לגמ"ח (ללא ריבית, מפוזר על 94 חודשים)
- בכל משיכה משולם מס רווחי הון כנדרש בחוק בקיזוז אינפלציה כחוק
- יתרת הכסף שטרם נמשך ממשיך לצבור תשואה

**היתרון:** אם לא היה גמ"ח היה צורך למשוך את כל ה-200,000 בבת אחת ולא היה צמיחה נוספת על יתרת הכסף שבקופה.

---

## 3. יתרונות המודל (מדודים ומבוססים)

### רווחיות גבוהה יותר
עם 10% תשואה ממוצעת, המודל מניב יותר מחיסכון רגיל (מינוף + DCA על החזרי הלוואות חתונה).

### צמצום סיכון
- מינופים מפוזרים (לא הכול בשיא)
- DCA על החזרי הלוואות חתונה
- ללא חשש שהחתונה תיפול על זמני שפל ויגרם נזק לתיק כי מושכים רק החזרים קטנים ולא סכום גדול לחתונה

### וודאות לכסף לחתונה מהגמ"ח
גם אם יש אסון בשוק ההון. גם אם שוק ההון היה בשפל גדול ניתן תמיד להתמודד באמצעות הגמ"ח עם עלות החתונה ולהחזיר את ההחזר מכיס הלקוח כבעבר לעומת מי שרק משקיע שלא יהיה לו פיתרון.

### יציבות
בסימולציה, קופה מספיקה בדיוק ל-1.6M החזרים. המודל מנצח ביציבות ורווחיות את המסלול של השקעה בשוק ההון בלבד. המשיכה ההדרגתית מהקופה להחזרים חודשיים מאפשרת ליתרת הסכום לצבור תשואה נוספת בשונה מהשקעה בשוק ההון בלבד בו מושכים את כל הכסף בבת אחת.

### לגבי החשש מעשור אבוד בשוק ההון

מכיוון שהתוכנית היא לעשרות שנים ויש פער מההפקדה למימוש של מינימום 20 שנה עד לחתונה של הילד, כך שגם אם יהיה עשור אבוד הסכום שהכניס הלקוח כהחזרים להלוואות שהוכנסו לשוק ההון - סיכוי בלתי קיים שאותם לא יהיה לו אפשרות לקבל.

ובכל מקרה הלוואה מהגמ"ח הוא יוכל לקבל ולהחזיר אותה מכיסו גם אם אין יתרה בקופת שוק ההון.

לעומת מקרה דומה בו יהיה עשור אבוד בשוק ההון ללקוח שרק השקיע בשוק ההון ולא במקביל בתוכנית גמ"ח - לא יהיה לו איך לממן את החתונות.

**כך שהשילוב נותן:**
- וודאות למימון החתונות
- סיכוי אפסי להפסד כספי בגלל משך התוכנית
- הכנסת הכספים בצורה מדורגת לשוק ההון מצמצמת דרמטית את החשש מהכנסת כספים בשיאים בלבד

### פיקוח ורגולציה

- תוכניות הגמ"ח מפוקחות על ידי כלל הרשויות הרלוונטיות: רשם העמותות, רשות המיסים, הרשות להלבנת הון ויועצים כלכליים בכירים במשק
- גוף ההשקעות מפוקח על ידי הרשות לניירות ערך
- החברה רק מתכללת את האירוע ואינה מבצעת פעילות בעצמה
